---
tags:
  - WorkLifeBalance
---
Gestire lo stress sul lavoro è un aspetto molto personale: ognuno di noi ha il proprio modo di affrontare il carico di lavoro e le sfide quotidiane.

## Gestione delle pause
Alcune persone preferiscono lavorare molte ore consecutive con riunioni back-to-back e dedicare il tempo libero prima o dopo il lavoro per rilassarsi o trascorrere del tempo con famiglia e amici.
Altri invece preferiscono avere delle lunghe pause durante la giornata lavorativa, magari iniziare presto la giornata e finire non troppo tardi, in modo da avere diverse pause durante il lavoro.

L'importante è lavorare a un ritmo che vi fa sentire a vostro agio e che sia sostenibile nel tempo. Certo, ci saranno periodi in cui dovremo fare uno sforzo maggiore, magari per completare progetti importanti o affrontare periodi difficili. Ma è fondamentale che il ritmo di lavoro sia sostenibile nel lungo periodo, per evitare di incorrere nel rischio di burnout.

Personalmente, il mio segreto per evitare il burnout è cercare di rendere le attività lavorative più sostenibili: quando inizio un nuovo lavoro o mi trovo in un periodo difficile, cerco sempre di ==trovare del tempo nel mio calendario per fare attività che mi danno energia==.
Questo mi aiuta a bilanciare le attività che mi consumano energia, come quelle stressanti o poco gratificanti.
L'obiettivo è mantenere un equilibrio tra attività che mi danno energia e quelle che me ne tolgono, così da mantenere uno stato sano di benessere mentale.