---
tags:
  - Recipe
  - Dolci
---


## Ingredienti

-   190 gr di farina ’00
-   125 gr di burro morbido (oppure 120 ml di olio di semi di girasole)
-   130 gr di zucchero semolato
-   2 uova intere
-   100 gr di succo di arancia fresca a temperatura ambiente (circa 2 arance, meglio a polpa arancio e buccia spessa, bio)
-   buccia grattugiata di 2 arance
-   buccia grattugiata di 1 limone
-   1 bustina di lievito
-   1 bustina di vaniglia oppure 1 cucchiaino di estratto di vaniglia
-   un pizzico di sale

## Preparazione

Montare, con l’aiuto di una planetaria o fruste elettriche, per 2 – 3 minuti il burro morbido, la vaniglia, lo zucchero, il pizzico di sale e le bucce degli agrumi finemente grattugiato fino ad ottenere un composto chiaro e spumoso;

aggiungere le uova, una alla volta montando sempre a velocità alta: il composto deve risultare spumoso e gonfio.

Infine incorporare la spremuta d’arancia perfettamente filtrata e a temperatura ambiente; montare a velocità bassa per incorporare il tutto.

In ultimo aggiungere la farina e il lievito setacciato, mescolando a velocità bassa, basteranno pochi secondi per ottenere un impasto vellutato.

Inserire il composto ottenuto in una tortiera apribile precedentemente imburrata e infarinata, in cui distribuire bene il composto in modo che la superficie risulti piatta.

Cuocere in forno a 170° per circa 30 – 35 minuti senza mai aprire il forno.

Sfornare e lasciare intiepidire per 10 minuti, poi eliminare il cerchio e lasciare raffreddare per 30 minuti.