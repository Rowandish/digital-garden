---
tags:
  - Recipe
  - PrimiPiatti
  - Pasta
---


## Ingredienti

-   Pomodorini tagliati in 4 (circa 120g)
-   Aglio
-   300 g di gamberi / scampi
-   Prezzemolo
-   Peperoncino
-   Olio
-   Spaghetti

## Preparazione

### Fumè di gamberi

Per prima cosa è necessario pulire i gamberi: con un coltellino tagliare la testa del gambero fare una incisione sulla schiena, con le mani rimuovere il carapace e tenerlo, insieme alla testa, in un pentolino. Rimuovere l’intestino nero che non si mangia. Qualora siano scampi il concetto è analogo, rimuovere la testa e il carapace al fine di rimuovere l’intestino. Salvarne 2 a piatto che serviranno come decorazione

Aggiungere al pentolino uno spicchio di aglio, del prezzemolo, del sale e mezzo bicchiere di acqua (non di più). Coprire con un coperchio e lasciare sul fuoco a bollire per 5 minuti.

### Sugo ai pomodorini

Mettere uno spicchio di aglio senza anima in una padella con un filo di olio di oliva. Quando l’aglio è imbrunito toglierlo e aggiungere i pomodorini tagliati in quattro e il peperoncino aggiungendo del sale. Quando questi ultimi si sono un po’ passati aggiungere il brodo di pesce preparato sopra, aiutandosi con un filtro.

### Pasta

Una volta che la pasta è quasi pronta (mancano 3 minuti alla fine della cottura), aggiungerla al sugo  con mezzo mestolo di acqua di cottura e il fumè preparato sopra. In questo modo la pasta terminerà la cottura nella pentola. Aggiungere solo ora i gamberi / scampi che hanno bisogno di solo 30 secondi di cottura, quando diventano bianchi sono ok. Aggiungere prezzemolo e se c’è anche del basilico. Impiattare e mettere sopra alla pasta gli scampi interi, se vi sono.