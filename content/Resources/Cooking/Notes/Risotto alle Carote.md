---
tags:
  - Recipe
  - PrimiPiatti
  - Riso
---
## Ingredienti

-   1/2 Cipolla
-   350 gr Carote
-   q.b Prezzemolo tritato (o altro)
-   250 gr Riso per risotto
-   800 ml Acqua
-   Sale
-   150 gr Parmigiano grattugiato
-   4 cucchiai Olio extravergine oliva

## Preparazione

Scaldare l'acqua che servirà per la cottura e tenerla al caldo.

pelare le carote ed eliminarne le estremità, poi riunirle in un mixer con lame assieme alle cipolle e tritarle fino ad ottenere dei pezzetti piccoli.

Trasferire il trito in una pentola e porre su fiamma moderata, mescolare per circa 5 minuti per non far attaccare sul fondo, unire una manciata di prezzemolo tritato e un mestolo d'acqua: Lasciar cuocere fino a che il liquido sarà diventato la metà, a questo punto versare il riso e lasciarlo insaporire continuando a mescolare (circa 5 minuti).

Versare 2 mestoli d'acqua, mescolare e lasciar cuocere; quando il liquido si sarà assorbito, unire altri 2 mestoli d'acqua e continuare la cottura in questo modo (come per un classico risotto).

A metà cottura aggiustare di sale, mescolare e procedere; quando il **Risotto alle Carote** sarà cotto a puntino otterrete un composto cremoso ma un po' slegato.

Spostare dal fuoco, aggiungere 4 cucchiai d'olio extravergine d'oliva (1 a testa) e il parmigiano, mescolare energicamente fino ad amalgamare il tutto.