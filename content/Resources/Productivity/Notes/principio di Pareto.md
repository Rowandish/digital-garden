---
tags:
  - Productivity
---
Vilfredo Pareto fu un controverso sociologo-economista vissuto tra il 1848 e il 1923.
Nel suo influente Corso di economia politica compariva tra l’altro una «legge» sulla distribuzione del reddito che allora passò quasi inosservata e che in seguito avrebbe preso il suo nome: «legge di Pareto» o «distribuzione di Pareto», meglio nota come «principio 80/20».
Pareto riscontrò una pesante, per quanto prevedibile, disuguaglianza nella distribuzione della ricchezza nella società: l’80% della ricchezza e del reddito è prodotto e posseduto dal 20% della popolazione.
Dimostrò anche che il principio 80/20 si ritrovava pressoché ovunque, non solo in economia.

Il principio di Pareto ==afferma che solamente con il 20 % di un'intera azione è possibile ottenere l'80 % dei risultati== o, in altri termini, l’80% degli output è prodotto dal 20% degli input.
Per il restante 20 % è dunque necessario l'80 % del tempo nella maggior parte dei casi. Motivo per il quale questo principio viene spesso definito legge dell'80/20.

Questa regola si applica a qualsiasi cosa, per esempio per Marie Kondo il 20% degli oggetti genera l’80% del valore e così’ via.

In generale è importante focalizzarci sul 20% delle cose veramente utili che ci porteranno all’80% del risultato.

Modi alternativi per esprimere il concetto, a seconda del contesto, sono:
* l’80% delle conseguenze è prodotto dal 20% delle cause.
* l’80% dei risultati deriva dal 20% dello sforzo e del tempo impiegati.
* l’80% dei profitti d’impresa deriva dal 20% di prodotti e dei clienti.
* l’80% di tutti i guadagni di borsa è realizzato dal 20% degli investitori e dal 20% di un portfolio individuale.

## Minimalismo

Qual è il 20 per cento delle mie cose che uso l’80 per cento delle volte? Eliminate il restante 80 per cento di vestiti, riviste, libri e via dicendo. Siate drastici: potrete sempre riacquistare ciò di cui non potete fare a meno.
Quali cose creano stress nella mia vita? La domanda potrebbe riferirsi ai costi di mantenimento (denaro, energia), assicurazione, spese mensili, consumo di tempo, o semplice svago. Eliminare, eliminare, eliminare.

## Sbilanciamento

Nella realtà, il principio 80/20 è spesso assai più sbilanciato.
Per avere una buona padronanza della lingua spagnola parlata, per esempio, bisogna possedere un vocabolario attivo di circa 2500 parole ad alta frequenza, che permettono di comprendere oltre il 95% delle conversazioni.
Per arrivare al 98% servirebbero altri cinque anni di pratica, o forse più, anziché cinque mesi. Facendo i conti, 2500 parole rappresentano un misero 2,5% delle 100.000 parole che secondo le stime compongono la lingua spagnola. Questo significa che:
* il 2,5% dell’intera materia trattata fornisce il 95% dei risultati sperati;
* Questo 2,5% garantisce un beneficio inferiore solo del 3% rispetto a quello che si otterrebbe con uno sforzo dodici volte maggiore.
Questo preziosissimo 2,5% è la chiave, la leva di Archimede per chi vuole il massimo dei risultati nel minor tempo possibile. Tutto sta nell’individuarlo.
