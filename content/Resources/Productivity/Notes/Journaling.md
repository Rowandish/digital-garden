Il journaling è la pratica a prendere delle note tutti i giorni sui propri pensieri e attività.
È facile sentirsi sopraffatti dall'idea di tenere un diario, ma la verità è che bastano solo pochi minuti al giorno per iniziare a trasformare la tua vita.
==Il journaling è uno strumento potente sia mentale che spirituale, capace di promuovere la guarigione, la crescita personale, e il raggiungimento della vita dei tuoi sogni==.
E' uno strumento privato che è pensato per aiutare chi lo scrive aumentandone la consapevolezza e l'intenzionalità.
«Una volta messi sulla pagina questi pensieri fangosi che ci portano confusione e ansia paure indistinte, incertezze e preoccupazioni, possiamo affrontare la giornata con uno sguardo più pulito». Vi prego di rileggere questa citazione. Forse nessuno vi spiegherà mai altrettanto bene quello che è uno dei concetti cardine per esser capaci di intrappolare i pensieri nella carta (vale a dire scrivere). Anche se vi considerate scrittori terribili, la scrittura può esser vista come uno strumento. Può portare immensi benefici, anche se nessuno, nemmeno voi, leggesse mai ciò che scrivete. In altre parole, il processo è più importante del prodotto. 

## Vantaggi
![[Pasted image 20240822171639.png]]
1. **Registrare i Ricordi**: Un diario ti permette di catturare istantanee della tua vita, fornendo una prospettiva su quanto sei cresciuto. Guardare indietro a vecchie annotazioni ti fa rendere conto di quanto alcune preoccupazioni sul futuro non si siano realizzate o comunque erano sovrastimate;
2. **Gestire le Emozioni**: Il journaling aiuta a capire meglio le emozioni negative come la paura e l'ansia, permettendoti di prendere distanza da esse e di adottare una visione più positiva della vita. Come scrive Viktor Frankl, "Tra lo stimolo e la risposta c'è uno spazio. In quello spazio risiede il nostro potere di scegliere la nostra risposta. Nella nostra risposta risiede la nostra crescita e libertà."
3. * **Prendere il controllo dei tuoi pensieri e della tua mente**: La mente ha un pensiero, ad esempio, "Non so, non sono all'altezza, non sono abbastanza bravo", e poiché la mente è così potente, può subito radunare prove a sostegno di quella convinzione limitante. Il vantaggio del journaling è che scrivendo queste cose, scrivendo i tuoi pensieri e sentimenti, tagli attraverso le balle che la mente è brava a generare. Quando vedi questi pensieri scritti su carta, è più facile non crederci così tanto perché la nostra mente può mentirci. La nostra mente è essenzialmente una macchina di sopravvivenza che cerca solo di tenerci al sicuro, e più scrivi i tuoi pensieri e sentimenti, più ti distacchi da essi.
4. **Modificare le Convinzioni e i Risultati**: Il journaling può cambiare completamente i risultati della tua vita modificando il modo in cui interpreti le esperienze. Le nostre azioni derivano dalle decisioni e intenzioni, che a loro volta si basano sulle nostre convinzioni e storie personali. Cambiando queste convinzioni, possiamo cambiare le nostre azioni e, infine, i risultati della nostra vita.

## Metodi

Ecco alcuni metodi di journaling che possono avere un impatto significativo sulla tua vita:

- **Brain Dump**: Documenta semplicemente la tua giornata, lasciando fluire i pensieri stile *stream of consciuousness*. Un esempio sono le [[Morning pages]]. Questa tecnica è particolarmente utile per chiarire la mente e identificare schemi nei tuoi pensieri;
- **Gratitude Journaling**: Scrivere quotidianamente alcune cose per cui sei grato può migliorare significativamente la tua salute mentale e fisica, e persino migliorare la qualità del sonno. Quando si risponde alla prima domanda del mattino, «Sono grato per», è utile tenere a mente quattro diverse categorie. In caso contrario, si rischia di entrare in una modalità automatica, ripetendo le stesse cose ogni giorno (ad esempio, “la buona salute della mia famiglia”, “l’amore del mio cane” e così via). Questo può accadere facilmente, ma va contro lo scopo della pratica. Tra le quattro categorie elencate di seguito, si può riflettere su cosa si è grati ogni giorno e scegliere le tre preferite:
	- Una vecchia relazione che è stata di grande aiuto o che si considera molto preziosa.
	- Un’occasione che si avrà durante la giornata. Potrebbe trattarsi semplicemente dell’opportunità di chiamare i propri genitori o di andare a lavorare. Non deve necessariamente essere qualcosa di straordinario.
	- Un evento positivo accaduto il giorno precedente, vissuto in prima persona o osservato.
	- Qualcosa di semplice, vicino o a vista. Come suggerito da Tony Robbins, la gratitudine non dovrebbe concentrarsi solo su concetti astratti come “la mia carriera”. Per evitare questa tendenza, è utile concentrarsi su elementi concreti e semplici: una bella nuvola fuori dalla finestra, il caffè che si sta bevendo, la penna che si tiene in mano o qualunque altra cosa si ritenga piacevole.
- **Consigli del Sé Superiore**: Chiediti cosa farebbe la versione migliore di te stesso in una situazione particolare. Questo ti aiuta a prendere decisioni più allineate ai tuoi valori più profondi;
- **[[Il metodo Bullet Journal|Bullet Journaling]]**: Un sistema organizzativo che ti permette di tenere traccia di ogni aspetto della tua vita in un solo quaderno. Unisce le potenzialità delle altre tipologie di journal in un unico tool con anche gestione dei task e calendario. Aiuta a portare intenzionalità e mindfulness nella tua routine quotidiana;
- **Scrittura Espressiva**: Scrivi senza sosta per 20 minuti su esperienze dolorose o traumatiche; sia i fatti in se che le emozioni che li riguardano. E' importante, come evento quasi catartico, continuare a scrivere senza sosta per 20 minuti senza mai fermarsi. Questo aiuta a elaborare le emozioni e a trovare una maggiore comprensione e guarigione;
- **Story-worthy moment**: Scrivere ogni giorno 3 righe sull'evento che è successo in tal giorno sui cui vale la pena scrivere qualcosa;
- **Goal Setting e Manifestazione**: Definisci i tuoi obiettivi a breve (1 anno), medio (3 anni) e lungo (5 anni) termine e crea così una visione per il futuro. Scrivere i tuoi obiettivi aumenta significativamente le probabilità di raggiungerli;
- * **[[Wheel of life]]**: permette di visualizzare le aree migliori o peggiori della nostra vita e aumenta così la consapevolezza;
- [[Odyssey Plan]]: permette di definire con precisione i propri progetti futuri a lungo termine;
- **Weekly Review**: permettono ogni settimana di definire cosa è andato bene o meno bene e mettere in atto delle pratiche per migliorare le cose che non sono andate bene.

## Come Mantenere la Costanza

La maggior parte delle persone fatica a mantenere la costanza nel journaling perché pongono aspettative troppo alte su se stessi.
Ecco alcuni consigli per superare questo ostacolo:
1. **Inizia in piccolo**: Dedica meno di 5 minuti al giorno al journaling per evitare di sentirti sopraffatto. Conviene settare un timer in modo da essere sicuro di occupare quel tempo sapendo che c'è un termine.
	1. **Scrivere le cose che sono accadute oggi**: Alla fine di ogni giorno pensare alla "cosa è la cosa più degna di nota accaduta oggi"? e scrivere massimo 2 righe. L'idea è che non tutti i giorni conterranno qualcosa da raccontare, ma più ci si esercita più saranno i giorni con scritto qualcosa: l'obiettivo è trovare anche le piccole cose che le persone tralasciano e che invece possono essere importanti, ogni giorno.
2. **Sii gentile con te stesso**: Non preoccuparti se salti un giorno. Il journaling è un regalo che fai a te stesso, non un obbligo.
3. **Scegli strumenti che ami**: Usa un quaderno e una penna che ti piacciono per rendere l'esperienza più piacevole.
4. **Adatta il journaling alle tue esigenze**: Non esiste un modo unico per fare journaling; trova quello che funziona meglio per te.

## Link utili
* Vari suggerimenti su delle questioni da porsi durante il journaling (molto filosofico): https://elaptics.co.uk/journal/191-journaling-prompts/