---
tags:
  - PersonalFinance
  - PublishedPosts
---


3 mesi fa ho avuto la fortuna di avere una bellissima bimba di nome Celeste.
Le preoccupazioni prima della nascita sono state molteplici e non potrò soffermarmi su tutte tranne…

> “*Ma chi ve lo fa fare a fare un figlio, con tutto quello che costa!“

Ecco, appunto.
Fare un figlio è indubbiamente costoso, lo stato è (quasi) assente e i genitori sono in balia della paura e dell'incertezza.
Ma quanto è veramente costoso avere un bimbo?
Parlo del pre nascita, parto e primi mesi, del futuro non ho ancora esperienza e seguiranno sicuramente aggiornamenti.
Cercando su internet si trovano varie risorse che **dovrebbero** aiutare i futuri genitori a capire la spesa complessiva… dovrebbero!
![[Pasted image 20221115155148.png]]
Indicativamente si parla da un minimo di 7000€ a oltre 15000€.
In un suo articolo Moneyfarm indica che una coppia di futuri genitori deve mettere in conto **di dover spendere, prima della nascita del bambino, una cifra che oscilla tra i 5.690,11 e i  19.379,00 euro** indicando anche puntualmente i vari punti di spesa.
Queste sono cifre che sono anni luce distanti dalla realtà, o almeno dalla mia realtà; ho pensato quindi di analizzare punto per punto in rapporto alla mia recente esperienza.
|                          | Fascia media (€) | Fascia alta (€) | Io (€) |
| ------------------------ | ---------------- | --------------- | ------ |
| Visite/esami infertilità | 245              | 1600            | 0      |
| Visite e ecografie       | 500              | 1150            | 500    |
| Test prenatale           | 500              | 1000            | 200    |
| Parto                    | 1800             | 10000           | 0      |
| Tiralatte                | 140              | 350             | 0      |
| Corso preparto           | 240              | 295             | 0      |
| Carrozzina (navicella)   | 150              | 250             | 0      |
| Passeggino               | 300              | 1000            | 0      |
| Carrozzina (duo)         | 541,11           | 1100            | 0      |
| Seggiolino auto          | 165              | 380             | 200    |
| Trio                     | 650              | 1000            | 0*     |
| Culla                    | 200              | 399             | 0*     |
| Fasciatoio               | 110              | 600             | 40     |
| Corredo                  | 149              | 255             | 50*    |
| -                        | -                | -               | -      |
| Somma                    | 5690,11          | 19379           | 970    |                         |                  |                 |        |
I valori con asterisco sono spese non effettuate in quanto stiamo utilizzando oggetti prestati da amici.

Beh direi che c'è una bella differenza con i 5690€ minimi!

Ecco qualche trucco per risparmiare:
* Ecografie: lo stato offre gratuitamente 3 ecografie di controllo che, qualora non vi siano complicanze, sono sufficienti. Noi ne abbiamo effettuate altre da un ginecologo privato ma sono, potenzialmente, risparmiabili;
* Parto: in Italia per fortuna la sanità pubblica è gratis, non abbiamo speso nulla per il parto nel il ricovero seguente (e ci siamo trovati anche molto bene con la struttura e le ostetriche)
* Tiralatte: ad oggi per noi non è necessario ma se serve si può noleggiare in farmacia senza acquistarlo;
* Corso preparto: gli ospedali e i consultori li organizzano gratuitamente e se ne possono seguire anche più di uno;
* Navicella: non necessaria se si acquista il trio
* Duo: non necessario se si acquista il trio
* Passeggino: non necessario se si acquista il trio
* Fasciatoio: strumento indispensabile ma si può risparmiare parecchio acquistando usato (io utilizzo il fasciatoio in legno dell'IKEA)
* Culla: si può risparmiare acquistando usato
* Corredo: qualora non abbiate amici che vi possano prestare il corredo consiglio di prendere tutto usato su Vinted: spesso sono capi che vengono indossati un paio di volte, non ha senso acquistarli nuovi.

Una volta tornati a casa arrivano altre spese! Vediamo cosa serve per davvero:
|                                 | Prezzo             |
| ------------------------------- | ------------------ |
| Swaddle                         | 30                 |
| Telecamera culla                | 0                  |
| Macchina rumore bianco          | 0                  |
| Giochini neonato                | 0                  |
| Lucina notturna                 | 0                  |
| Mangia pannolini                | Regalato da amazon |
| Riduttore per bagnetto          | 0                  |
| Spugna neonati                  | 2                  |
| Forbicina unghie                | 2                  |
| Fasciatoio viaggio              | 20                 |
| Tendina viaggio                 | 15                 |
| Biberon                         | 0                  |
| Scalda biberon                  | 0                  |
| Sterilizzatore biberon          | 0                  |
| Seggiolone                      | 0                  |
| Mussole/zippe (indispensabili!) | 20                 |
| Porta biberon termico           | 0                  |

Questo è quanto abbiamo speso noi ma ovviamente ogni bimbo ha esigenze diverse: per esempio nel nostro caso il rumore bianco sembra non avere troppo effetto mentre molti genitori lo considerano una manna dal cielo.
L'importante è non acquistare nulla a priori ma aspettare di capire le vere esigenze del bimbo.
Per approfondire consiglio tantissimo [Bebè a costo zero](https://www.amazon.it/Beb%C3%A8-costo-zero-bambino-naturale-ebook/dp/B0062MNB5G) che si trova anche su Kindle Unlimited a costo zero; è veramente illuminante e permette di risparmiare migliaia di euro senza rinunciare a nulla di davvero importante.

Concludo con una frase tanto famosa quanto sottovalutata:
> Il bambino ha bisogno solo di te, non dei tuoi soldi.

