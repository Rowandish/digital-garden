---
tags:
  - RealEstateInvestment
---
Perizie tecniche effettuate caso per caso da un architetto, geometra o perito immobiliare, o da una società specializzata. In questo caso si effettua una stima diretta del bene immobile, con visita, misurazioni e rilevazioni reali.
Conviene procedere alla perizia tecnica al momento in cui siamo sicuri di comprare proprio quell’immobile e abbiamo analizzato tutti gli aspetti che è possibile valutare con i mezzi che abbiamo a disposizione. Poi, attraverso la perizia certificheremo e confermeremo la nostra convinzione oppure, in presenza di dati e notizie negative, potremo ancora tirarci indietro. Questo lo dico perché una perizia costa (e può variare) economicamente dai 300/400 euro in su, salvo ulteriori verifiche da effettuare. Le parcelle variano a seconda del tecnico incaricato e della sua esperienza.
La perizia deve essere corredata dei seguenti allegati:
* visure catastali
* atto di provenienza
* planimetrie
* titoli abitativi
* altri atti e documenti
* rilievi fotografici;

Dalla perizia conosceremo la tipologia di unità immobiliare: ad esempio appartamento, ufficio, magazzino, ecc. 

### Altri documenti

* Anno di costruzione: è molto importante conoscerlo per stabilire tutta una serie di parametri, anche ai fini dell’agibilità.
* Certificato di agibilità/abitabilità
* Titoli abitativi:
	* permesso di costruire o concessione edilizia iniziale con relativi elaborati progettuali;
	* Certificato di conformità urbanistica e agibilità;
	* Eventuali titoli successivi concessori (scia, cila, PDC)
	* Titoli in sanatoria con relativi elaborati progettuali e relativa approvazione del Comune;
	* Condoni edilizi con relativi elaborati progettuali e approvazione del Comune;
* Copia della convenzione con il Comune (solo in caso di EDILIZIA CONVENZIONATA).

### Conclusione perizia

Generalmente nella perizia viene attribuito un giudizio sullo stato conservativo dell’immobile:
* Ottimo
* Soddisfacente
* Buono
* Sufficiente
* Scadente
Sulla classificazione “scadente” la banca non concede mutui ed alcune anche sulla classificazione “sufficiente”, quindi attenzione. 

La perizia conterrà anche lo scostamento del valore commerciale rilevato dal perito rispetto a quello stabilito dall’OMI ([[Come stimare il valore di un immobile]]), con relative considerazioni. Ad esempio, indicherà una percentuale di scostamento (es. +8%).

La perizia generalmente si chiude con un giudizio (schema standard):
* Regolare (tutto a posto per noi);
* Parzialmente regolare (richiederà dei costi e dei tempi per regolarizzare);
* Difforme (stiamo alla larga da questo immobile).