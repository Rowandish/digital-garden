---
tags:
  - Definition
  - Finance
---


## Definizione

Gli ETF (exchange-traded fund) sono dei fondi di investimento, quindi di fatto un insieme di [[azioni]], [[obbligazioni]], materie prime… che hanno lo scopo di replicare un determinato indice di riferimento. Un indice esprime la variazione nel tempo dei prezzi di un paniere di titoli scelto, per esempio l’FTSE MIB indica come stanno andando i 40 titoli “migliori” della borsa italiana, l’S&P500 della borsa americana e così via. Un ETF quindi è un insieme di azioni che hanno lo scopo di comportarsi nel modo più simile possibile ad un determinato indice, nell’ottica di diversificare l’investimento (rispetto all’investimento in una singola azione) e avere una maggiore stabilità. Gli ETF sono a gestione passiva, che significa che il loro rendimento è legato alla quotazione di un indice borsistico (che può essere azionario, per materie prime, obbligazionario, monetario etc.) e non all’abilità di compravendita del gestore del fondo. L’opera del gestore si limita a verificare la coerenza del fondo con l’indice di riferimento (che può variare per acquisizioni societarie, fallimenti, crolli delle quotazioni etc.), nonché correggerne il valore in caso di scostamenti tra la quotazione del fondo e quella dell’indice di riferimento, che sono ammessi nell’ordine di pochi punti percentuali (1% o 2%). Gli ETF vengono scambiati in borsa in negoziazione continua, come le azioni (e diversamente dai fondi comuni, che valorizzano solitamente a fine giornata) e di conseguenza il loro valore varia continuativamente nell’ambito della stessa giornata di contrattazioni.

## Caratteristiche

### Indice di riferimento

Indice che cerca di replicare l’ETF. In base all’indice che sto cercando di replicare ho varie tipologie diverse. Per una descrizione delle varie tipologie rimando alla sezione sotto.

### Bontà della replica

Se investiamo in ETF significa che vogliamo replicare il mercato. KIID è un documento con tutte le informazioni dell’ETF e soprattutto il confronto con l’indice di riferimento. L’obiettivo dev’essere quello di trovare ETF che si muovano esattamente come l’indice; non peggio e neanche meglio.

### Tipo di replica

La replica fisica si fa acquistando quote di azioni nella stessa misura dell’indice che si sta copiando, quella sintetica si fa attraverso l’utilizzo di swap e collaterali.

### Dimensione del fondo

Tendenzialmente un fondo più è grande meno costi ha e più riuscirà a replicare l’indice.

### Età del fondo

Più un fondo è longevo più il fondo sta dando prova di replicare il benchmark e inoltre è possibile che chiuda se non funziona. Quindi evitare ETF nuovi poco conosciuti.

### Spese correnti (TER)

Per la gestione di un ETF ci sono delle spese, che sono le commissioni che vengono richieste dagli intermediari per gestire tale fondo. È importante confrontare vari ETF sullo stesso indice per avere un’idea di quali siano i costi in quel caso. Dobbiamo sempre preferire l’indice con le spese più basse.

### Liquidità

L’ETF dev’essere scambiato, altrimenti rischiamo di comprarlo e di tenercelo perché non c’è nessuno a comprarcelo. Inoltre più un ETF è scambiato e più bassi saranno gli spread (differenza tra prezzo di acquisto e prezzo di vendita). Per capire la liquidità devo controllare il Volume di tale ETF, cioè il numero di volte che viene scambiato tale ETF.

### Distribuzione del dividendo

Dato che stiamo parlando di azioni ci può essere un dividendo periodico. I dividendo possono essere distribuiti direttamente accreditandoli sul conto oppure reinvestiti all’interno del fondo (accumulazione). Occhio anche alla doppia tassazione dei dividendi, americana e italiana. Se si parla di piani di accumulo sempre meglio accumulazione dei dividendi.

## Tipologie di ETF

### Azionari

### Indice borsistico

Può essere un indice borsistico (S&P500, Futse mib…) o anche altro, indice globale, di un singolo mercato, delle top 40 delle aziende di un certo tipo e così via.

### Indice di settore

Azioni non più di un mercato ma di un settore o di un settore e un mercato (per esempio il settore bancario statunitense). Oppure un ETF che segue il mercato dei videogiochi, della cannabis…

### REIT

ETF di fondi immobiliari.

### Smart-beta

A differenza degli ETF classici questi ultimi non danno più peso alle aziende più capitalizzate, ma utilizzando altri parametri, come le aziende che danno più dividendi…

### Obbligazionari

Le obbligazioni sono emesse da governi o aziende, nel primo caso tendenzialmente sono più sicure. Il secondo punto è il rating delle obbligazioni, quindi il rating che le agenzie di rating danno allo stato che emette tali obbligazioni. Più il rating è buono più l’interesse sarà basso, in quanto l’investimento risulta più sicuro. Le obbligazioni Junk, sotto il livello chiamato *Investment Grade* sono invece le obbligazioni considerate non sicure, quindi tipicamente con u interesse più alto. Il termine *Investment Grade* indica la bontà delle obbligazioni in questione, se nella descrizione dell’ETF ci sono termini come “sub investment grade” o “jnk” significa che si tratta di obbligazioni di stati instabili.

### Materie prime

Per investire sulle materie prime direttamente vi sono gli ETC, oppure esistono ETF di aziende che gestiscono principalmente materie prime. Con un ETF stiamo aggiungendo il rischio di investire in oro con il rischio aziendale sulle aziende.

### Leva o short

ETF che sfruttano i derivati, quindi sono tendenzialmente più rischiosi. Gli ETF vanno al ribasso su un indice, se scende guadagno. ETF a leva aggiungono un effetto moltiplicatore all’indice, quindi posso avere un 2xS&P500, che farà guadagnare il doppio o perdere il doppio rispetto all’indice selezionato. Questi ETF andrebbero utilizzati nel breve periodo.

## Come approfondire un ETF

Esiste un sito, [JustETF](https://www.justETF.com/servlet/download?isin=IE00B466KX20&documentType=MR&country=DE&lang=it), che permette di avere tutte le informazioni possibili su un determinato ETF. Per esempio, prendiamo l’ETF con ISIN IE00B466KX20 e cerchiamolo con tale sito. I due documenti fondamentali sono la scheda informativa e il KIID. Nel KIID per esempio è possibile avere un grafico di come si è comportato tale ETF rispetto all’indice di riferimento negli anni scorsi, nella scheda informativa tutte le informazioni e caratteristiche di cui sopra.