---
tags:
  - RealEstateInvestment
---


Il catasto è un registro dettagliato che raggruppa tutti gli immobili nazionali, catalogandoli in base alle caratteristiche e al posizionamento geografico”.
E’ l’inventario dei beni immobili esistenti sul nostro territorio e presenta una duplice finalità:
* Fiscale in quanto determina il reddito imponibile degli immobili - terreni e fabbricati, consentendone la tassazione;
* Civile in quanto informativo di tutte le caratteristiche immobiliari, che sono dettagliatamente riassunte nei documenti catastali (che dobbiamo conoscere e saper interpretare).
Esso si divide in due grandi filoni:
* catasto terreni
* catasto fabbricati

### Visura catastale

È un documento fiscale rilasciato dalla Agenzia delle Entrate che contiene tutte le caratteristiche e i dati del bene immobile ed esattamente:
* Dati identificativi: sezione, foglio, particella, subalterno, identificano con certezza l’immobile. Costituiscono la carta d’identità di un immobile e lo collocano geograficamente all’interno del territorio;
* Classamento: zona censuaria, microzona, categoria, classe (identifica la resa economica dell’immobile e ne consente la conseguente tassazione).

### Consistenza
Ho riportato la tabella (qui sotto) che fornisce esattamente la consistenza di ogni vano tradotta in metri quadri a seconda della categoria. E’ un dato che non troverai facilmente questo, che ti farà desumere più o meno i metri quadri reali di un immobile dalla scheda catastale.

La consistenza nella categoria B si misura invece a “metri cubi”. La consistenza nella categoria C si misura a direttamente in “metri quadri” reali.

### Vani
Esistono i vani principali (salone, soggiorno, camere); La cucina, purchè abbia gli impianti di cottura, è sempre considerata come un vano indipendente. Mentre i servizi accessori, come bagni, ripostigli, corridoi sono considerati un terzo di vano. Gli accessori complementari come soffitte e cantine vengono calcolate come un quarto di vano. La consistenza totale è sempre arrotondata al mezzo vano (es. appartamento calcolato in 5,75 vani viene considerato e arrotondato a 5,5 vani).

### Dati catastali

Essi comprendono anche la quota di proprietà posseduta dal soggetto ed il tipo di proprietà. Indicano cioè se la quota proprietà è totale al 100%, o in comproprietà (ad esempio al 50% oppure se si possiede una quota diversa ad esempio il 15%).





