---
tags:
  - Crypto
  - PublishedPosts
---


Per descrivere cosa è il web3 è necessario introdurre cosa è stato il web 1.0 e 2.0. L'innovazione principale è la decentralizzazione.

## Web1.0 e 2.0

Il web1.0 (1991-2004) è il web dei primordi dei siti statici, dove i contenuti erano passivi e l'utente era solo un fruitore di contenuti, senza possibilità di modificare o aggiungere nulla.

Il web 2.0 è il web "social" dove è stata aggiunta la possibilità agli utenti di interagire con la piattaforma, quindi il mondo dei forum, delle chat, dei social e così via. L'utente diventa quindi non solo un fruitore ma un creatore di contenuti.

**Il limite del web2.0 che il web3 vuole superare è la centralizzazione**: i server che gestiscono i dati sono in mano a poche singole aziende e, conseguentemente, il potere che ne deriva è in mano a pochi che ne possono disporre come vogliono.

N.b. Il web3 non si chiama 3.0 in quanto il web 3.0 è il [Web Semantico](https://it.wikipedia.org/wiki/Web_semantico) ipotizzato da Tim Berners-Lee, idea che ad oggi non ha mai avuto piede.

## Innovazione del web3

**Se nelle applicazioni web2 il client comunica con i server nel web3 comunica con la [[Blockchain]]; possiamo quindi concludere che se il web 2.0 ha innovato il front-end, il web3 punta a rivoluzionare il backend.**

Quindi se con il web2.0 il codice del server deve essere pubblicato su un server di appartenenza di qualcuno (Amazon AWS per esempio) nel web3 viene pubblicato su una [[Blockchain]], quindi su una architettura peer-to-peer distribuita.

I principali vantaggi delle DApp (decentralized App) sono la decentralizzazione, la sicurezza e l’anonimato.

Lo svantaggio principale è il

Le applicazioni più note Web3 sono la [[DeFi]] (come [PancakeSwap](https://pancakeswap.finance/)), gaming (come [AxieInfinity](https://axieinfinity.com/)), produzione di oggetti da collezione (NFT, vedi [OpenSea](https://opensea.io/)) ma anche social, gambling e così via.

Il concetto fondamentale che ha permesso il web3 di esistere sono gli [[Smart contract]], quindi script presenti sulla [[Blockchain]] che vengono eseguiti a seconda di determinate condizioni che li triggerano.

L'internet web3 è un internet in cui:

- Il codice gira su dei nodi che non appartengono a nessuno, non è quindi censurabile;
- Posso avere delle certificazioni (come documenti di identità digitali) non emessi da alcun ente centrale o governo (Self Sovereign identity)
- Posso effettuare dei pagamenti in valute non emesse da alcun governo. Tali pagamenti inoltre non richiedono il permesso di alcun ente.

Per avere una idea delle innumerevoli piattaforme di [[DeFi]] esistenti è possibile visitare: [https://dappradar.com/rankings](https://dappradar.com/rankings)

## Limiti del web3

I limiti che possiamo definire con il web3 sono principalmente 3

- **Anarchia**: siamo sicuri che l'assenza di regolamentazioni e l'impossibilità di censurare sia quello che vogliamo? Il primo utilizzo di Bitcoin è stato proprio con la [SilkRoad](https://it.wikipedia.org/wiki/Silk_Road), che si basava sul commercio di droga, armi e quant'altro.
- **Scalabilità**: scrivere sulla [[Blockchain]] è più lento che scrivere su un server centrale, per la natura della stessa
- **Costo**: mentre con il web2 ho solo il costo mensile del server, nel web3 ogni byte che viene inviato sulla [[Blockchain]] ha un costo in termini di gas fee. E se si parla di Ethereum il costo in gas fee non è per nulla trascurabile…

## Chi paga un server decentralizzato?

Nel web classico il server Amazon AWS, per esempio, è pagato e gestito da Amazon, che è una società a scopo di lucro che guadagnerà una percentuale fornendo il servizio agli utenti.

Nel web3 non ho una azienda centrale, quindi chi paga l'infrastruttura [[Blockchain]]? L'idea su cui si basa il tutto **è un sistema ad incentivi: ogni nodo della rete è incentivato a essere un miner o validatore o, in generale, ad essere in nodo della rete**. Il pagamento avviene dalla rete stessa (come nel caso dei [[Bitcoin]].

Per approfondire consiglio [Web2 vs Web3 su Ethereum.org](https://ethereum.org/en/developers/docs/web2-vs-web3/).
