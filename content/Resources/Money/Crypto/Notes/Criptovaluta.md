---
tags:
  - Crypto
  - Definition
  - PublishedPosts
---


Una criptovaluta è una unità di valore digitale, quindi movimentata interamente online che non ha un corrispettivo fisico.
**La criptovaluta utilizza la crittografia per garantire sicurezza, immutabilità e impossibilità di contraffazione, inoltre utilizza la blockchain come strumento per le transazioni tra enti.**
La blockchain è quindi l'infrastruttura su cui si muove la criptovaluta che garantisce la sicurezza e la decentralizzazione.

## [[Blockchain]]

L'architettura software su cui si basano tutte le criptovalute sono è la blockchain, che è un registro distribuito su vari nodi.
Tipicamente ogni nodo possiede tutti i dati (quindi il registro completo), sincronizza i nuovi dati in tempo reale e valida le nuove transazioni.
Maggiore è il numero dei nodi maggiore è la decentralizzazione.

## I [[wallet]]

Una ulteriore differenza rispetto ai soldi fisici a cui siamo abituati è dove questi sono collocati.
Nella valuta tradizionale i soldi sono o in qualche deposito (cassaforte, cassetta di sicurezza) o virtuali gestiti da una banca (fornisco i miei soldi alla banca con la speranza che, al momento del bisogno, potrò convertirli in denaro reale.
Nel mondo delle criptovalute i soldi sono memorizzati in dei wallet, che sono dei portafogli virtuali crittografati (di fatto sono una coppia chiave pubblica/chiave privata).

## Problematiche delle valute

### Contraffazione

Un problema classico che devono affrontare tutte le valute è la contraffazione, quindi la possibilità di creare delle monete non autentiche per poterle successivamente spendere. Le monete fisiche sono più facili da contraffare in quanto si basano su qualcosa di fisico; negli anni sono stati escogitati vari metodi (filigrana, carta, seriali…) per impedire che qualsiasi persona possa fabbricare monete dal nulla (tranne lo stato).
Utilizzando una criptovaluta questo problema è risolto utilizzando la crittografia e la blockchain, strumenti tecnici che impediscono, in tempi umani, che sia tecnicamente possibile coniare moneta accettata da tutti.

### Double spending

Il secondo problema da risolvere è quello del cosiddetto **double spending**, quindi la possibilità di spendere due volte la stessa moneta.
Nelle monete fisiche è facile evitare il problema dato che una volta che ho consegnato la valuta fisica al destinatario non la ho più.
Nelle monete digitali invece il problema è un po' più complesso, come faccio a garantire che una volta che una unità di valore è spesa non è più in mio possesso?
Questo problema viene risolto utilizzando un [[registro distribuito]] indicante le transazioni su blockchain.

## Differenze con le valute

### Open source

Le criptovalute sono tutte open source, quindi il loro protocollo e funzionamento è pubblico e visibile a tutti.
In questo modo tutta la comunità può analizzare il codice, migliorarlo, scoprire eventuali limiti e così via.
Tipicamente il mondo finanziario è sempre stato appannaggio di stati o comunque di poche persone, qui invece, per la prima volta nella storia, è stato creato un sistema finanziario aperto.

### Decentralizzazione

Il sistema finanziario tradizionale è centralizzato, quindi prevede degli intermediari e degli enti centrali che organizzano e gestiscono la produzione e lo scambio di moneta.
Il conio gestisce la stampa di nuova moneta, le banche gestiscono le transazioni e i prestiti.
Un sistema centralizzato è un sistema lento (per esempio quando devo fare un bonifico la banca inviante e ricevente devono verificare e approvare la transazione), con dei costi (gli intermediari non lavorano gratis).
Inoltre il grosso problema della centralizzazione è il dover sottostare alle indicazioni dello stato, quindi questo ultimo può bloccare conti correnti, bloccare pagamenti e così via.
Ovviamente questo ultimo punto è anche un pregio: evita infatti che possano verificarsi delle truffe, permette di bloccare bonifici a malintenzionati e così via.
In un sistema decentralizzato non ho alcun ente centrale; ho un sistema di nodi distribuiti che gestiscono automaticamente il tutto.
Quindi ho una riduzione nei tempi e nei costi, ho un sistema sempre disponibile indipendentemente dalle condizioni in cui mi trovo, che non dipende da alcuno stato.