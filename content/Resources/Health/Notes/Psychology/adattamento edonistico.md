---
tags:
  - Psychology
  - Minimalism
---
**==L’adattamento edonistico è la tendenza negli esseri umani a tornare al livello di felicità di base poco dopo aver sperimentato un cambiamento, sia in positivo che in negativo.
==**
L’adattamento edonistico è più potente nei confronti degli oggetti costruiti dall’uomo (auto, case, abiti, denaro) rispetto invece a quanto è a nostra disposizione per natura (cibo, sesso, esercizio fisico).

### Oggetto A
Nicodemus in [[Ama le persone, usa le cose]] introduce il concetto di Oggetto A: ==l,’Oggetto A è la cosa che crediamo di volere, la cosa che pensiamo ci appagherebbe se solo riuscissimo a procurarcela, possederla o raggiungerla==.
Abbiamo tutti i nostri Oggetti A, e l’aspetto più insidioso è che continuano a cambiare nel corso della vita, fino a quando l’oggetto del nostro desiderio non diventa l’oggetto del nostro scontento. Lo smartphone senza il quale tre anni fa non potevamo vivere ora è terribilmente lento e superato. Quell’auto nuova che desideravamo tantissimo ora è soltanto una rata da versare e un peso.
==Con l’andare del tempo ci rendiamo conto che le cose che volevamo non sono le cose che vogliamo==: il problema non è quindi il desiderio; il problema è credere che la tappa successiva porterà con sé gioia duratura, anche se sappiamo per esperienza che non sarà così. 
Qualunque sia il nostro Oggetto A, è destinato, per definizione, a deluderci. Eppure continuiamo a ricercare la felicità attraverso i nostri personali Oggetti A. Ci sono tre ragioni per cui questo accade, a tutti noi: i nostri interessi si adattano al nostro ambiente, confondiamo il piacere con la felicità e i nostri desideri non corrispondono ai valori a cui teniamo di più.

### Tapis roulant edonico

Dato che i nostri desideri continuano a cambiare forma nel corso della vita man mano che ci abituiamo ai nuovi cambiamenti – siano essi positivi o negativi – le nostre aspettative si adattano alle nuove circostanze.
==Dal denaro ai beni materiali, dallo status al successo, le cose che desiderate non vi procureranno la soddisfazione che vi aspettate==.
Passiamo il tempo a sforzarci di cambiare le nostre condizioni di vita, ma non ci sentiamo mai molto diversi. È per questo che i nostri problemi sono ricorrenti e inevitabili. La persona che sposi è quella con cui litighi. La casa che compri è quella che ripari. Il lavoro da sogno che accetti è quello per cui ti stressi. ==Tutto si porta dietro un inerente sacrificio – qualunque cosa ci faccia sentire bene ci farà anche sentire inevitabilmente male. Ciò che guadagniamo è anche quello che perdiamo==. Ciò che crea le nostre esperienze positive definirà anche quelle negative.

### Abitudine
Quando ci si abitua alle cose possedute e ci si annoia, non si riesce più a sentire lo stimolo. Per creare una «differenza» bisogna annullare lo stimolo, cambiarlo, amplificarlo, oppure aumentare il numero delle cose che si possiedono. 
Inoltre la felicità che forniscono gli oggetti non è proporzionale al loro prezzo: mettendo al dito un anello da cento, trecento o da tremila euro, i vari gradi di felicità che si possono sperimentare sono grosso modo uguali. Non è che la donna a cui viene regalato l’anello da tremila euro sia dieci volte più contenta di chi riceve quello da trecento. 
==Il problema è che dalla condizione presente in cui ancora non ho una cosa, non è facile intuire la sensazione futura di abitudine poco dopo esserne entrato in possesso==. Continuando a volere sempre cose nuove, questo meccanismo finisce per essere la causa primaria di un circolo ininterrotto per il quale le cose continuano ad aumentare. 