![[DALL·E 2023-11-20 19.39.16 - In a vaporwave style, an investor, a middle-aged Caucasian man in a sleek, modern suit, is handing over a briefcase full of money to a banker, a young.png|400]]

I fondi pensione permettono di completare e ampliare quando versato all'INPS secondo le regole del [[Sistema Pensionistico Italiano]].

## Tipologie

I fondi pensione vengono regolati dal COVIP e sono di tre tipologie:
* **FPN**: Fondi Pensione Negoziali (chiamati anche Negoziali o Chiusi) sono i fondi pensione di categoria che ==dipendono dal CCNL e non possono essere sottoscritti da chiunque==. Il vantaggio è che spesso se verso una percentuale della RAL (es. 1,5%) anche il datore di lavoro **deve** versarne una determinata stessa percentuale. Lo svantaggio è che non hai un portale comodo (sono gestiti da aziende senza scopo di lucro), fai le adesioni a mano, non hai una persona di riferimento e inoltre se cambi lavoro e di categoria non puoi mantenerli.
* **FPA**: Fondi Pensione Aperti: istituito da banche o assicurazioni private. In questo caso il contributo del datore di lavoro sul fondo pensione può avvenire solo se c'è un accordo esplicito in azienda, altrimenti ci sono solo i contributi volontari. Le adesioni sono tipicamente volontarie ma possono essere anche collettive (una azienda può fare un accordo con un fondo aperto per i suoi dipendenti in modo da avere dei vantaggi simili a quelli del fondo chiuso). La differenza quindi con il FPN è che nel caso sopra il datore di lavoro **deve** versare un contributo mentre con i FPA il datore di lavoro **può** ma solo in caso di particolari accordi non scontati.
* **PIP**: Pieni Individuali Pensionistici Assicurativi: sono gestiti solo da assicurazioni e sono sempre e solo individuali. Sono molto costosi ma con capitale spesso assicurato, possono avere senso in prossimità alla pensione per non rischiare di perdere soldi.

### FPN e versamento datore di lavoro
Prendiamo il CCNL commercio (che è il mio): se il dipendente versa un minimo dello 0,55% della sua RAL l'azienda **deve** aggiungere l'1,55% della RAL del dipendente. La percentuale versata dall'azienda è sempre fissa, indipendentemente da quanto verso io.

## Ingressi

Dentro un fondo pensione possono andare due cose:
* il TFR
* Soldi. Questi soldi possono essere immessi sia dal lavoratore che dal datore di lavoro.
E' possibile effettuare dei versamenti volontari all'interno del fondo pensione e fino a 5164€ vengono dedotti fiscalmente (quindi al 730 dell'anno dopo il proprio scaglione IRPEF di quella cifra viene rimborsato)

## Tassazione

Nel fondo pensione c'è una tassazione composta:
* Dal 15% al 9% sul capitale versato
* Il 12,5% sulle rendite da obbligazioni
* Il 20% (invece che il 26%) sulle rendite azionarie.

Quindi non è che il montante cresce e dopo 30 anni pago su tutto il 9%, esempio, ma dovrà calcolarne il 9% su quanto ho versato io e il 20% sulle plusvalenze e ottenere così la cifra finale netta.

## Pensione

Una volta arrivato alla pensione ci sono tre tipologie di prestazioni pensionistiche:
* 100% rendita
* Massimo 50% di capitale e il rimanente in rendita vitalizia
* 100% capitale. Questo solo se il 70% del montante trasformato in rendita deve essere inferiore al 50% dell'assegno sociale (pensione minima). Oggi l'assegno sociale è di 6500€ e con i parametri di oggi la soglia per avere tutto il capitale è circa 100k€. Questo valore di montante si chiama **montante soglia**. Attenzione che questo valore è per **singolo fondo pensione**, quindi se io ho 3 fondi pensione con meno di 100k l'uno posso prelevare tutto.


Dato un montante per sapere quale è la mia rendita vitalizia viene utilizzato un [[Sistema Pensionistico Italiano#^d55b6c|fattore di conversione]] che dipende dalla speranza di vita. 
Ci sono comunque tante opzioni, per esempio si può avere una rendita più bassa me reversibile sulla moglie in caso di premorienza e così via, quindi non è così banale.

Sul sito del [COVIP](https://www.covip.it/per-gli-operatori/fondi-pensione/costi-e-rendimenti-dei-fondi-pensione/elenco-dei-rendimenti) è possibile visualizzare tutti i fondi pensione ognuno con il rendimento annualizzato degli ultimi anche 20 anni, in modo che siano facilmente confrontabili dal consumatore.
Ogni fondo pensione deve avere un documento standard con il suo ISC che è l'Indicatore Sintetico dei Costi: indica quanto costa il fondo pensione ipotizzando un versamento di 2500€ e un rendimento del mercato del 4%. Grazie all'ISC è possibile [confrontare i costi dei fondi pensione](https://www.covip.it/per-gli-operatori/fondi-pensione/costi-e-rendimenti-dei-fondi-pensione/elenco-schede-costi).
Per esempio in questo momento il mio fondo pensione è Allianz n° Albo 4 tutto azionario: questo è il rendimento (notare che i rendimenti di questo foglio sono **al netto dei costi di gestione**).
![[Pasted image 20231120175603.png]]

## RITA
La RITA è la Rendita Integrativa Temporanea Anticipata e permette di andare in pensione prima con i soldi del fondo pensione qualora ci siano i seguenti requisiti:
* 20 anni anzianità contributiva
* Almeno 5 anni in un fondo pensione
* Aver cessato l'attività lavorativa
* Avvenire la richiesta massimo 5 anni prima dell'età pensionabile per vecchiaia (quindi se ad oggi è 67 anni può avvenire a partire dai 62 anni)

Questa procedura permette di smettere di lavorare e erodere il capitale versato nel fondo pensione per quei 5 anni che ci separano dalla pensione vera.
Ha quindi molto senso in caso di ==montanti molto elevati== in quanto devo poterci campare con un buono stipendio per circa 5 anni senza contributi dall'INPS, è però un ottimo strumento per andare effettivamente in pensione prima.