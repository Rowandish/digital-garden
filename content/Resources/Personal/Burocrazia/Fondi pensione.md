![[DALL·E 2023-11-20 19.39.16 - In a vaporwave style, an investor, a middle-aged Caucasian man in a sleek, modern suit, is handing over a briefcase full of money to a banker, a young.png]]

I fondi pensione permettono di completare e ampliare quando versato all'INPS secondo le regole del [[Sistema Pensionistico Italiano]].
Possiamo dividere la pensione in pilastri un po' come avviene in Svizzera:
* 1° Pilastro: quello che viene versato automaticamente all'INPS a partire dalla RAL
* 2° Pilastro: il TFR (che hanno solo i dipendenti)
* 3° Pilastro: i versamenti volontari o del datore di lavoro

==Il secondo è terzo pilastro vanno in un calderone unico chiamato Fondo Pensione== regolato dalla legge sui fondi pensione.

## TFR

Il TFR (Trattamento di Fine Rapporto) è il 6,91\% della RAL all'anno (che è indicativamente una mensilità lorda all'anno) che il datore di lavoro deve accantonare (se l'azienda ha meno di 50 dipendenti lo può tenere in azienda, altrimenti lo deve versare in un conto separato all'INPS).
Il dipendente può invece decidere che questa cifra il datore di lavoro la versi in un fondo pensione.
Attenzione che il lavoratore può decidere solo che il TFR **maturando** (quindi da quella data in poi) vada in un fondo pensione, mentre quello fino a quella data rimarrà comunque in azienda.
Una volta destinato ad un fondo pensione invece è più difficile tornare indietro e riportarlo in azienda.
Nel fondo pensione i soldi vengono investiti in un fondo di investimento con un grado di rischio che dipende dalla scelta del lavoratore.
Differenze tra TFR in azienda o in un fondo pensione:

|                            | Azienda                                                                                                                            | Fondo pensione                                                                                     |
| -------------------------- | ---------------------------------------------------------------------------------------------------------------------------------- | -------------------------------------------------------------------------------------------------- |
| Liquidazione               | Appena lasci il lavoro                                                                                                             | Se rimani senza lavoro                                                                             |
| Rivalutazione del capitale | $1,5\% + 0,75*inflazione$ tassato al 17%                                                                                                          | In base alla linea di investimento scelta                                                          |
| Anticipazione              | Passati 8 anni e per acquisto o ristrutturazione prima casa o spese sanitarie ma sono ammessi accordi più favorevoli al dipendente | Da subito per spese sanitarie, dopo 8 anni per prima casa, dopo 8 anni il 30% per qualunque motivo |
| Tasse                      | Media degli scaglioni IRPEF degli ultimi 5 anni (minimo 23% massimo 43%)                                                          | Primi 15 anni 15% e poi -0,3% ogni anno fino a dopo 35 anni con il 9%. Questo al momento della pensione.                                                                                                  |

Attenzione che nel fondo pensione c'è una tassazione composta:
* Dal 15% al 9% sul capitale versato
* Il 12,5% sulle rendite da obbligazioni
* Il 20% (invece che il 26%) sulle rendite azionarie.

Quindi non è che il montante cresce e dopo 30 anni pago su tutto il 9%, esempio, ma dovrà calcolarne il 9% su quanto ho versato io e il 20% sulle plusvalenze e ottenere così la cifra finale netta.

### Liquidazione
Se lascio il TFR in azienda appena si interrompe il rapporto lavorativo questo viene liquidato usando come tassazione il mio scaglione IRPEF (minimo 23% massimo 43%).
Se il TFR invece è stato messo in un fondo pensione, quando lascio il lavoro posso ==chiedere di chiudere il fondo pensione== con una tassazione al 23% (non quella 15%-9% in quanto quella si ha solo se arrivo alla pensione).
Quindi comunque anche nel caso in cui mi servisse il capitale dopo aver lasciato il lavoro conviene avere i soldi in un fondo pensione invece che in azienda.

## Fondi pensione
I fondi pensione vengono regolati dal COVIP
* **FPN**: Fondi Pensione Negoziali (chiamati anche Negoziali o Chiusi) sono i fondi pensione di categoria che dipendono dal CCNL e non possono essere sottoscritti da chiunque. Il vantaggio è che spesso se verso una percentuale della RAL (es. 1,5%) anche il datore di lavoro deve versarne la stessa percentuale. Lo svantaggio è che non hai un portale comodo, fai le adesioni a mano, non hai una persona di riferimento e così via
* **FPA**: Fondi Pensione Aperti: istituito da banche o assicurazioni. In questo caso il contributo del datore di lavoro sul fondo pensione può avvenire solo se c'è un accordo esplicito in azienda, altrimenti ci sono solo i contributi volontari.
* **PIP**: Pieni Individuali Pensionistici Assicurativi: molto costosi ma con capitale spesso assicurato, possono avere senso in prossimità alla pensione per non rischiare di perdere soldi.

Una volta arrivato alla pensione una parte può essere ritirata sottoforma di capitale e una altra parte come rendita vitalizia con un [[Sistema Pensionistico Italiano#^d55b6c|fattore di conversione]] che dipende dalla speranza di vita. 
Ovviamente se si vive poco dopo la pensione converrebbe ritirare il più possibile come capitale, in caso contrario come rendita vitalizia.
E' possibile effettuare dei versamenti volontari all'interno del fondo pensione e fino a 5164€ vengono dedotti fiscalmente (quindi al 730 dell'anno dopo il proprio scaglione IRPEF di quella cifra viene rimborsato)

Sul sito del [COVIP](https://www.covip.it/per-gli-operatori/fondi-pensione/costi-e-rendimenti-dei-fondi-pensione/elenco-dei-rendimenti) è possibile visualizzare tutti i fondi pensione ognuno con il rendimento annualizzato degli ultimi anche 20 anni, in modo che siano facilmente confrontabili dal consumatore.
Per esempio in questo momento il mio fondo pensione è Allianz n° Albo 4 tutto azionario: questo è il rendimento
![[Pasted image 20231120175603.png]]

## RITA
La RITA è la Rendita Integrativa Temporanea Anticipata e permette di andare in pensione prima con i soldi del fondo pensione qualora ci siano i seguenti requisiti:
* 20 anni anzianità contributiva
* Almeno 5 anni in un fondo pensione
* Aver cessato l'attività lavorativa
* Avvenire la richiesta massimo 5 anni prima dell'età pensionabile per vecchiaia (quindi se ad oggi è 67 anni può avvenire a partire dai 62 anni)

Questa procedura permette di smettere di lavorare e erodere il capitale versato nel fondo pensione per quei 5 anni che ci separano dalla pensione vera.
Ha quindi molto senso in caso di ==montanti molto elevati== in quanto devo poterci campare con un buono stipendio per circa 5 anni senza contributi dall'INPS, è però un ottimo strumento per andare effettivamente in pensione prima.