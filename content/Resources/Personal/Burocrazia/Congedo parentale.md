---
tags:
  - Maternita
---
Sono permessi, chiamati erroneamente anche “maternità facoltativa”, sia per mamma che per papà, che vengono retribuiti al 30% o non retribuiti (vedi *)

Genitori dipendenti con bambini da 0 a 12 anni possono richiedere permessi dal lavoro; in totale tra mamma e papà si possono raggiungere fino a 10 mesi; salgono a 11 mesi, se il papà usufruisce dei permessi per un periodo continuativo o frazionato di almeno tre mesi.

La mamma ha diritto a massimo 6 mesi di congedo sia interi che frazionati, sempre tenendo conto dei mesi presi dal padre: scendono a 5 se il padre usufruisce di 7 mesi di congedo.

I papà possono usufruire del congedo anche mentre la mamma è in maternità obbligatoria a partire dal giorno dopo il parto, in questo modo la mamma prenderebbe lo stipendio pieno e il papà al 30% (di solito non conviene, perché il papà in Italia prende di più della mamma).

I permessi possono essere presi a mesi, settimane, ore senza superare le 4 ore giornaliere, altrimenti bisogna chiedere l’intera giornata; è possibile chiedere per una sola volta al datore di lavoro il passaggio da full a part time, ma in questo caso le suddette 4 ore che non vengono più svolte giornalmente, vengono retribuite al 30%, perché si vanno a scalare dal congedo parentale.

*la Retribuzione: con bambini da 0 a 6 anni, i genitori hanno diritto ad una retribuzione del 30% in base alla loro retribuzione media giornaliera per un massimo complessivo tra i due genitori di 6 mesi; dai 6 agli 8 anni + 1 giorno del bimbo, si ha sempre l’indennità al 30% ,ma solo se il reddito individuale del genitore richiedente è inferiore a 2,5 l’importo annuo del trattamento minimo di pensione; non c’è indennità da 8 anni + 1 giorno del bimbo fino ai 12 anni.

Non si possono sommare i congedi parentali con altri permessi dei genitori, ad esempio congedo + allattamento; però il congedo su base oraria si può utilizzare in caso di assistenza a parente con gravi handicap.

Per fare domanda del congedo, è fondamentale fare richiesta prima del periodo di congedo, altrimenti verranno pagati solo i giorni a seguito della domanda; la domanda viene fatta o sul sito dell’INPS oppure da Caf o Patronato gratuitamente.

## Tutorial congedo maternità INPS

![[Maternita.pdf]]
