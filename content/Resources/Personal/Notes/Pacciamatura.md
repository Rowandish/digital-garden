---
tags:
  - Orto
---


La pacciamatura è la copertura della superficie dell’orto con un telo nero (per esempio in rafia) pieno di fori del diametro di circa 10 cm, dove vanno posizionati i semi o le piantine.

I principali vantaggi sono:
* Eliminazione quasi totale dei problemi arrecati dalle piante infestanti;
* Risparmio di acqua per irrigare, in quanto la tecnica impedisce in gran parte l’evaporazione dell’acqua dal suolo e trattiene l’umidità, che risale dagli strati più profondi del terreno mettendola a disposizione delle piante;
* Produzioni più abbondanti;
* Maggior precocità di raccolta (il terreno si riscalda in meno tempo e si mantiene più caldo rispetto al suolo non coperto, permettendo un ciclo produttivo più lungo);
* Superiore disponibilità di elementi fertilizzanti: una più alta temperatura media del terreno consente una migliore attività dei microrganismi;
* Dilavamento minore: le colture sono soggette in misura più limitata all’azione di piogge, quindi soprattutto i nitrati rimangono nel terreno;
* Evita di dover creare troppi vialetti per muoversi nell’orto. Siccome ogni vialetto occuperebbe minimo 30 cm, si ha un notevole risparmio di spazio.
