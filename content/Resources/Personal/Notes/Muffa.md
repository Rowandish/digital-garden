---
tags:
  - Houses
  - Tutorial
---

## Perché si forma

La muffa si forma dalla condensa dell’umidità della casa su superfici fredde. In particolare si forma qualora vi sia un ponte termico marcato in casa, cioè vi siano zone con elevata umidità e notevole diminuzione della temperatura. La muffa si forma infatti in quelle zone della casa dove la temperatura è più bassa, come gli angoli e gli spigoli lontani dai caloriferi.

## Come evitarne la formazione

Per evitare la formazione di muffa vi sono due modi: - Ridurre l’umidità della casa - Aumentare la temperatura

Aumentare la temperatura spesso è una strada non percorribile dato che se vogliamo una temperatura elevata in tutti gli angoli della casa è necessario spendere parecchi soldi. La soluzione è quindi sempre ridurre l’umidità. Per fare questo vi sono due soluzioni: - Utilizzare un deumidificatore - Arieggiare spesso e volentieri in modo automatico (VMC) o manuale

Un deumidificatore più essere un aiuto ma non può essere la soluzione definitiva in quanto anch’esso consuma energia e comunque non può sostituire il benessere di respirare aria pulita e non viziata. La soluzione vera è quindi arieggiare la casa. Se si ha una VMC questo processo è automatico e non bisogna fare nulla, se invece non si possiede bisogna procedere in modo manuale aprendo le finestre. Può bastare aprire tutte le finestre della casa per 5 minuti 3 volte al giorno e soprattutto dopo aver cucinato o fatto la doccia. Esagerare con le finestre aperte può portare a notevoli diminuzioni di temperatura e conseguenti aumenti dei costi delle bollette.

## Come rimuovere la muffa

Qualora nonostante tutte le precauzioni la muffa si formi di nuovo è necessario rimuoverla tempestivamente, per evitare di respirare spore non piacevoli. La soluzione classica è utilizzare una **soluzione di acqua e candeggina**. Utilizzando un panno la muffa viene rimossa ma comunque si riformerà a breve. Una soluzione più definitiva è utilizzare una **pittura antimuffa** nelle zone critiche in questione in modo da eliminarla e da evitare che si riformi.